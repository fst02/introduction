A kitalálandó szót a szóban szereplő betűk számával megegyező számú és elrendezésű vízszintes vonal reprezentálja. A
találgató játékos javasol egy betűt, mely ha szerepel a kitalálandó szóban, a betű helyének megfelelő vonalakra ráírásra
kerül. Amennyiben a betű nem szerepel a kitalálandó szóban, úgy egy stilizált akasztófa egy része kerül lerajzolásra.
A játék akkor ér véget, ha az akasztófa (és a benne lévő emberalak) teljes egészében megformálásra kerül, vagy kérdező
az összes betűt kitalálja. A játék végét jelentő stilizált ábra megjelenésében eltérő lehet: egyes esetekben az
akasztófa áll 7-10 vagy több vonalból, valamint az emberalak is hasonló mennyiségű vonalból. Nehezítésnek számít, ha
ennél kevesebb elemből állnak a részek, könnyítésnek, ha több elemből. Az is könnyítés, ha a feladvány szófaját vagy
témáját tekintve a feladó segítséget ad. Egyes esetekben az akasztófa mint szimbólum alkalmazása a társadalmi megítélése
miatt nem helyénvaló, így helyettesíteni szokták más ábrákkal, de a játék lényegét tekintve ugyanaz marad.